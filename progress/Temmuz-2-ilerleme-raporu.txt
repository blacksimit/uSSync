uSSync Projesi Temmuz 2. Dönem İlerleme Raporu:



- 31 Temmuz İtibariyle uSSync Projesinin Durumu:


1) Klasör ve Dosya Değişikliklerini Takip Eden Modül:
Bu modülün ciddi bir kısmı sona erdi. pyinotify modülü ile klasör izleme ve "oluşturulma", "silinme", "değiştirilme" ve "taşınma" v.b. olayları takip edip gerektiği durumlarda kayıtlı senkronizasyon modülünü çalıştıran bir uygulama oluşturduk. Uygulamamız farklı "klasör takibi" ve "senkronizasyon" modüllerini kolayca ekle/çıkar yapabileceğimiz bir mimaride tasarlandı. Konfigurasyon dosyası aracılığıyla hangi modülün kullanılacağı run-time'da belirleniyor. 


2) Senkronizasyon Teknikleri Üzerine İnceleme:
Bu kısımda yoğun çalışmalarımız oldu. "rsync" komut satırı uygulamasını daha detaylı inceledik ve yeni parametreler ekledik. "rsync" interaktif modda çalıştığı zaman kullanıcıya detaylı ilerleme bilgisi sunuyor ama programatik olarak çalıştırıldığında bunu anlayıp çıktısını kısaltıyor. Bunun üstesinden gelmek için araştırmaya devam ediyoruz. 


3) Grafik Arayüzü Denemeleri:
QT ile arayüz konusunda geliştirme konusunda araştırma yaptık ve deneme amaçlı kodlar yazdık ama henuz somut bir uygulama ortaya çıkmadı. 


4) Komut Satırı Prototip Uygulaması:
Uygulama pyinotify, "ignore file" v.b. eklentilerle daha işlevsel hale getirildi. 


- Geçtiğimiz Dönemin Değerlendirmesi:
Hedeflerimiz içindeki pyinotify modülünün entegre edilmesi işini tamamladık. Hatta git/svn/mercurial gibi kod revizyon araçlarında da bulunan "ignore" dosyası fikrini de projemize uyguladık. 

Bu dönem içinde rsync'nin çıktısını inceleyip kullanıcıyı bilgilendirme ve prototip grafik arayüz uygulamasını oluşturma hedeflerimizi gerçekleştiremedik. 


- İki Haftalık Planlama:
Şu an elimizde komut satırından çalışan ve bir konfigurasyon dosyası ile konfigure edilebilen basit bir senkronizasyon uygulaması var. Önümüzdeki dönem hedefimiz bu uygulamaya bir grafik arayüzü ekleyip kullanıcının ayarlarını/konfigurasyonu bunun üzerinden ayarlabilmesini sağlamak. Ayrıca kullanıcıya Dropbox programında olduğu gibi değişimleri ve aktarım durumlarını anlık sunabilmeyi hedefliyoruz. Geliştirme hızımızı artırıp geçtiğimiz dönemi telafi etmeye çalışacağız. 

